# 課名：大同與小康
# 朝代：先秦
# 作者：禮記

## 課文原文
昔者仲尼與於蜡賓，事畢，出遊於觀之上，喟然而嘆。仲尼之嘆，蓋嘆魯也。言偃在側，曰：「君子何嘆？」
孔子曰：「大道之行也，與三代之英，丘未之逮也，而有志焉。大道之行也，天下為公：選賢與能，講信修睦。故人不獨親其親，不獨子其子；使老有所終，壯有所用，幼有所長，矜、寡、孤、獨、廢疾者，皆有所養；男有分，女有歸。貨，惡其棄於地也，不必藏於己；力，惡其不出於身也，不必為己。是故謀閉而不興，盜竊亂賊而不作，故外戶而不閉。是謂『大同』。
今大道既隱，天下為家：各親其親，各子其子；貨力為己；大人世及以為禮，城郭溝池以為固，禮義以為紀——以正君臣，以篤父子，以睦兄弟，以和夫婦，以設制度，以立田里，以賢勇知，以功為己。故謀用是作，而兵由此起。禹、湯、文、武、成王、周公，由此其選也。此六君子者，未有不謹於禮者也。以著其義，以考其信，著有過，刑仁講讓，示民有常。如不由此者，在埶者去，眾以為殃。是謂『小康』。」

## 試題範例
1. (單選) 關於「大同」與「小康」之治的比較，下列敘述何者正確？
   (A) 大同之治依靠禮義規範；小康之治依靠道德自律
   (B) 大同之治是「天下為家」；小康之治是「天下為公」
   (C) 大同之治重視「選賢與能」；小康之治多為「世及以為禮」
   (D) 孔子認為當世（魯國）較接近大同之治
   解析：(C)。(A)相反，小康才需禮義；(B)相反；(D)孔子嘆魯，即因魯國連小康都難以維持，離大同更遠。

2. (非選) 文中提到小康之治需要「禮義以為紀」，請問禮義在小康社會中具有哪些具體功能？（請列舉兩項）
   參考答案：
   (1) 規範人倫關係（正君臣、篤父子、睦兄弟、和夫婦）。
   (2) 建立社會制度與賞罰標準（設制度、立田里、賢勇知）。