# 課名：燭之武退秦師
# 朝代：先秦
# 作者：左丘明

## 課文原文
晉侯、秦伯圍鄭，以其無禮於晉，且貳於楚也。晉軍函陵，秦軍氾南。
佚之狐言於鄭伯曰：「國危矣！若使燭之武見秦君，師必退。」公從之。辭曰：「臣之壯也，猶不如人；今老矣，無能為也已。」公曰：「吾不能早用子，今急而求子，是寡人之過也。然鄭亡，子亦有不利焉！」許之。
夜縋而出。見秦伯曰：「秦、晉圍鄭，鄭既知亡矣。若亡鄭而有益於君，敢以煩執事。越國以鄙遠，君知其難也。焉用亡鄭以陪鄰？鄰之厚，君之薄也。若舍鄭以為東道主，行李之往來，共其乏困，君亦無所害。且君嘗為晉君賜矣，許君焦、瑕，朝濟而夕設版焉，君之所知也。夫晉，何厭之有？既東封鄭，又欲肆其西封；若不闕秦，將焉取之？闕秦以利晉，唯君圖之。」
秦伯說，與鄭人盟。使杞子、逢孫、楊孫戍之，乃還。
子犯請擊之。公曰：「不可。微夫人之力不及此。因人之力而敝之，不仁；失其所與，不知；以亂易整，不武。吾其還也。」亦去之。

## 試題範例
1. (單選) 燭之武遊說秦伯的核心策略是？
   (A) 以鄭國的利益為出發點，懇求秦國憐憫
   (B) 挑撥秦晉關係，說明亡鄭只會利晉損秦
   (C) 強調楚國的威脅，建議秦國聯合鄭國抗楚
   (D) 許諾割讓鄭國土地給秦國，換取退兵
   解析：(B)。燭之武的遊說完全站在「秦國利益」的角度，指出亡鄭是「闕秦以利晉」。

2. (非選) 請簡述晉文公最後決定退兵的三個理由（不仁、不知、不武）。
   參考答案：
   (1) 不仁：依靠別人的力量（秦國）獲得君位，現在反過來攻擊他，是不仁德的。
   (2) 不知：失去同盟國（秦國），是不明智的（知通智）。
   (3) 不武：以混亂取代整齊（發生內鬨），是不符合武德的。





---


---

# 課名：出師表
# 朝代：漢魏六朝
# 作者：諸葛亮

## 課文原文
先帝創業未半，而中道崩殂。今天下三分，益州疲弊，此誠危急存亡之秋也。然侍衛之臣，不懈於內；忠志之士，忘身於外者，蓋追先帝之殊遇，欲報之於陛下也。誠宜開張聖聽，以光先帝遺德，恢弘志士之氣；不宜妄自菲薄，引喻失義，以塞忠諫之路也。
宮中府中，俱為一體，陟罰臧否，不宜異同。若有作奸犯科，及為忠善者，宜付有司，論其刑賞，以昭陛下平明之治；不宜偏私，使內外異法也。... (中略: 推薦郭攸之、費禕、董允、向寵等) ...
親賢臣，遠小人，此先漢所以興隆也；親小人，遠賢臣，此後漢所以傾頹也。先帝在時，每與臣論此事，未嘗不嘆息痛恨於桓、靈也！...
臣本布衣，躬耕於南陽，苟全性命於亂世，不求聞達於諸侯。先帝不以臣卑鄙，猥自枉屈，三顧臣於草廬之中，諮臣以當世之事，由是感激，遂許先帝以驅馳。後值傾覆，受任於敗軍之際，奉命於危難之間，爾來二十有一年矣。先帝知臣謹慎，故臨崩寄臣以大事也。受命以來，夙夜憂嘆，恐託付不效，以傷先帝之明。故五月渡瀘，深入不毛。今南方已定，兵甲已足，當獎率三軍，北定中原，庶竭駑鈍，攘除奸凶，興復漢室，還于舊都。此臣所以報先帝而忠陛下之職分也。至於斟酌損益，進盡忠言，則攸之、禕、允之任也。
願陛下託臣以討賊興復之效；不效，則治臣之罪，以告先帝之靈。若無興德之言，則責攸之、禕、允等之慢，以彰其咎。陛下亦宜自謀，以諮諏善道，察納雅言，深追先帝遺詔。臣不勝受恩感激，今當遠離，臨表涕泣，不知所云。

## 試題範例
1. (單選) 諸葛亮在《出師表》中反覆提及「先帝」，其主要用意為何？
   (A) 誇耀自己與先帝的關係親密
   (B) 以先帝之名壓制後主，令其不敢不從
   (C) 感念知遇之恩，並以親情、恩義激勵後主發憤圖強
   (D) 抱怨先帝留下的爛攤子難以收拾
   解析：(C)。全文情感真摯，多次提先帝是為了動之以情，期望後主能繼承遺志。

2. (非選) 諸葛亮在表中對後主提出了哪三項主要的建議？（請用原文或白話簡要回答）
   參考答案：
   (1) 廣開言路（開張聖聽）。
   (2) 執法公平（陟罰臧否，不宜異同）。
   (3) 親賢遠佞（親賢臣，遠小人）。